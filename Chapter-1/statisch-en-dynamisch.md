
## Statisch en dynamisch

We noemen iets dat zich in de tijd afspeelt en verandert *dynamisch*. Als de tijd geen rol speelt, of als iets niet verandert in de loop van de tijd, noemen we het *statisch*.

> We gebruiken het begrip "statisch" meestal niet in absolute zin, maar in verhouding tot een bepaald proces. Tijdens de uitvoering van een programma verandert het programma niet, maar de uitvoer wel. Tijdens het lezen van een boek verandert het boek niet, maar je begrip van het onderwerp wel.

We gebruiken het begrip "proces" voor alles dat zich in de tijd afspeelt, waarbij er sprake is van *verandering*. "Tijd", "volgorde", "toestand" zijn begrippen die daar direct mee te maken hebben. De uitvoering van een programma noemen we een rekenproces. In dit boek bedoelen we met "proces" meestal een rekenproces.

Enkele voorbeelden:

| Statisch | Dynamisch |
| :---     | :---      |
| Boek     | Film      |
| Brood    | Lunch     |

> Een boek is statisch; het lezen van een boek is dynamisch: dit is een proces.

> Programmatekst is *statisch*; de uitvoering van een programma is *dynamisch*

Zo spreken we bijvoorbeeld over "dynamisch" geheugen (DRAM) en "statisch" geheugen ("SRAM"). In het geval van dynamisch geheugen lekt de inhoud weg, tenzij je op tijd ingrijp ("refresh"). In het geval van statisch geheugen is een refresh niet nodig: de inhoud blijft bewaard.
