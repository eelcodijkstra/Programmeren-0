# Herhaling

Door *herhaling* kunnen we in een beknopt algoritme een langlopend proces beschrijven. We kennen in de algoritmen in het dagelijks leven al verschillende vormen van herhaling:

* In de muziek komt herhaling op allerlei manieren voor. Je hebt meerdere notaties om een volledige herhaling te beschrijven: herhalen van de vorige maat, herhalingshaken om het deel tussen de haken te herhalen, "da capo" (vanaf het begin), enz.
* Een breipatroon zonder een notatie voor herhaling zou even groot worden als de trui die dit patroon beschrijft. Je hebt hier ook notaties voor *geneste herhaling* een constructie die zelf uit een herhaling bestaat.
* In recepten heb je op verschillende manieren te maken met herhaling: je kunt een recept maken voor meerdere personen ("pannekoeken"); ingrediÃ«nten komen vaak herhaald voor ("3 eieren"); je moet eiwit kloppen totdat dit stevig is; enz.

Herhaling is voor computerprogramma's essentieel: in de herhaling zit de kracht. Computers zijn enorm snel: een programma van 1000 regels zonder herhaling is in een miljoenste seconde al klaar.

Met de functie-notatie die we tot nu toe geleerd hebben kunnen we al eenvoudige vormen van herhaling maken, waarmee we computers lang bezig kunnen houden. Programmeertalen hebben meer mogelijkheden om herhaling uit te drukken: daarvan zullen we later meer mogelijkheden zien.

We kunnen verschillende vormen van herhaling onderscheiden:

* vaak is *vooraf bekend* hoe vaak iets herhaald moet worden: om een vierkant te tekenen, teken je 4 maal een zijde;
* als je te maken hebt met een reeks (verzameling) van objecten, dan kun je een actie uitvoeren op *alle objecten in de reeks*.
* in andere gevallen herhaal je een actie totdat je een bepaalde toestand bereikt hebt (vgl. het kloppen van eiwit).

In de voorbeelden in dit hoofdstuk beperken we ons tot de *vooraf bepaalde herhaling* ("herhaal n keer").










