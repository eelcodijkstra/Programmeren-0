# Functie als parameter

In Javascript is een functie ook een waarde - net als een getal, of een string. Dit betekent bijvoorbeeld dat we een functie ook mee kunnen geven als parameter aan een andere functie.

We moeten het onderscheid kunnen maken tussen een *functie* (als waarde), en een *functie-aanroep*. In Javascript maken we dat verschil door middel van de haakjes, met eventuele parameters, achter de functie.

| Functie | Functie-aanroep    |
| ---     | ---                |
| zijde   | zijde(10)          |
| penUp   | penUp()            |
| recept  | bereid het recept  |
|         | (en lever mij de taart) |

> In het dagelijks leven is het duidelijk of je te maken hebt met een handelingsvoorschrift (bijvoorbeeld een recept), met een opdracht om een handeling uit te voeren, of met het resultaat van het resulterende proces. De taart wil je wel eten, maar het papiertje met het recept erop meestal niet.

Ook in de Wiskunde hebben we met dit verschil te maken. We maken een verschil tussen de *sinus-functie*, die we schrijven als $$sin$$, en de *waarde van de sinus* in een punt, bijvoorbeeld $$\pi / 2$$. Dit schrijven we dan als $$sin(\pi/2)$$. Ook hier zijn de haakjes met de parameter(s) een aanduiding van een functie-aanroep.

$$
  x = y^2
$$

