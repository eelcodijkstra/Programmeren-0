# Inleiding programmeren in Javascript

Dit is een inleiding in programmeren, in de programmeertaal Javascript.

Javascript is de "programmeertaal van het web". Elke browser kan programma's in Javascript verwerken. Interactieve websites en "web-apps" gebruiken dit voor de interactie met de gebruiker.

## Waarom zou je leren programmeren?

Een bekend boek van Douglas Rushkoff heet *Program or be programmed*. We vinden tegenwoordig steeds meer programmeerbare systemen in onze omgeving. Deze systemen kunnen eenvoudig aan ons persoonlijk aangepast worden (*personalisatie*). Bedrijven gebruiken dit maar al te graag om onze omgeving naar hun wensen in te richten - en daarmee ons gedrag te be√Ønvloeden. We komen daar alleen onderuit door onze omgeving zelf in te richten, op een manier die tegemoet komt aan onze doelen. Met andere woorden: leer om te gaan met programmeerbare systemen, en leer deze programmeerbaarheid te gebruiken voor je eigen doeleinden.

* [Douglas Rushkoff, *Program or be programmed*](http://www.rushkoff.com/program-or-be-programmed/)

## Enkele voorbeelden van programmeerbare systemen

* *Spreadsheets* zijn bedoeld om op een eenvoudige manier de kracht van een computer, als programmeerbaar systeem, te benutten. Spreadsheets zijn redelijk eenvoudig en redelijk krachtig, maar ten opzichte van een volledig programmeerbaar systeem erg beperkt. Je kunt *scripts* gebruiken in combinatie met spreadsheets, waardoor je een volledig programmeerbaar systeem krijgt. Aan een spreadsheet in Google Drive kun je scripts koppelen in Javascript, waarmee je bijvoorbeeld veel voorkomende taken kunt automatiseren.
* *IFTTT* (if this then that) is een systeem waarmee je een automatische reactie kunt koppelen aan een gebeurtenis in je omgeving.

## Over dit boek en de tutorials

Het is de bedoeling dat je het lezen van dit boek combineert met het doorwerken van de opdrachten in de bijbehorende tutorials.

