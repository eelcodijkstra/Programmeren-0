# Software, algoritmen

## Algoritme en programma

Bij een recept kun je je twee zaken indenken:

* het abstracte recept, als beschrijving van een reeks handelingen. Dit is onafhankelijk van de notatie en van de taal waarin het recept beschreven is.
* het concrete recept, in een bepaalde taal, en voor een bepaald soort kok beschreven.

In het geval van programmeren noem je het abstracte voorschrift het *algoritme*, en de concrete beschrijving in een bepaalde programmeertaal het *programma*.

Als we een algoritme door een computer willen laten uitvoeren, moeten we dit precies en volledig uitschrijven in een *programmeertaal*. Een algoritme uitgedrukt in een programmeertaal noemen we een *programma*.

## Software

"Software", vaak een min of meer samenhangende verzameling grote programma's, bestaat uit een groot aantal algoritmen en andere constructies. Het principe blijft gelijk: de software beschrijft precies wat er moet gebeuren in de verschillende omstandigheden.

