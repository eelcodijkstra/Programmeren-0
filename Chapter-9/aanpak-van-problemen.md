Als je leert programmeren, moet je twee dingen tegelijk leren: je moet een programmeertaal leren, als interface (verschijningsvorm) van de technologie; en je moet leren hoe je met deze technologie problemen kunt oplossen. Deze aspecten zijn niet onafhankelijk van elkaar: de technologie is erop gemaakt om bepaalde problemen op te kunnen lossen. Maar kennis van de technologie alleen is niet voldoende.

In deze cursus proberen we aan beide aspecten aandacht te schenken. We introduceren de verschillende programmeerconcepten stap voor stap. Daarna proberen we aan te geven hoe je deze concepten kunt gebruiken bij het oplossen van problemen.

> Veel programmeercursussen schenken vooral aandacht aan de programmeertaal. Vaak worden de verschillende constructies in een hoog tempo ingevoerd. Maar een taal beheers je niet als je alleen de woorden kent, en de spelregels van de grammatica: je moet weten hoe je deze gebruikt om je uit te drukken.

Het oplossen van een probleem met een bepaalde technologie kun je zien als het overbruggen van de kloof tussen het probleem en de beschikbare technologie. Je kunt deze kloof van twee kanten overbruggen: vanaf de kant van de technologie, en vanaf de kant van het probleem. Maar om ervoor te zorgen dat je inderdaad aan de overkant komt, heb je in beide gevallen een gevoel van richting nodig. Dit betekent dat je altijd zowel kennis van het probleem moet hebben, als kennis van het probleem.

> Dit geldt niet alleen voor programmeren, maar voor het gebruik van een willekeurige technologie voor het oplossen van een probleem. 



Bij het programmeren kunnen we op twee manieren werken:

* we nemen de technologie (programmeertaal, libraries) als uitgangspunt;
* we nemen het probleem dat we willen oplossen als uitgangspunt.

De eerste aanpak heet ook wel *bottom-up*. De tweede *top-down*. In de praktijk gebruiken we meestal een combinatie van beide.

In 